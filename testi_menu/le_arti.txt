Le Arti
“Il blu ricorda il mare e il cielo e tutto quello che c’è di più astratto nella natura.”
— Yves Klein

L’incontro tra arte, scienza e storia è affidato a nove artisti italiani di età e background diversi, ciascuno impegnato in varie tecniche espressive che spaziano dalla pittura al design, dalla ceramica all’arte digitale. Ognuno di loro impiega il Blu Egizio in modo originale nel proprio processo creativo, integrandolo fra i materiali privilegiati della propria poetica.

Il Blu Egizio, infatti, è attualmente assente nelle arti contemporanee. Questo progetto ambisce a riportare in vita la più antica materia artificiale al mondo, creando una sinergia in grado di narrare, in chiave attuale, sia l’antica che la nuova storia di un colore senza tempo.
