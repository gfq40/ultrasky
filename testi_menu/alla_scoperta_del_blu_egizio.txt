Il Blu Egizio tra Arte e Scienza

La mostra Ultrasky offre un’opportunità unica per esaltare la versatilità e la bellezza del Blu Egizio, riconosciuto come materiale privilegiato tanto nell’espressione artistica quanto nelle nuove frontiere della ricerca scientifica. In particolare, vengono messe in luce la sostenibilità e le proprietà peculiari di questo antico composto — dalla biocompatibilità alla luminescenza, sino alla resistenza al cambiamento climatico — che ne fanno una fonte di ispirazione per molteplici applicazioni virtuose, dalla medicina alla catalisi, dall’energia solare di nuova generazione allo stoccaggio energetico.

Grazie alla sinergia tra artisti e ricercatori di varie discipline, la mostra si propone di promuovere il Blu Egizio come materiale di punta per il futuro, in perfetta sintonia con la profezia di Paul Klee:

“Il nostro futuro è nelle mani degli uomini creativi.”
