**Un dipinto fatto di pietre** 

Immagina di entrare in una grande casa romana, costruita tantissimo tempo fa; Davanti a te c’è un lungo corridoio che porta a una stanza speciale, la più importante della casa.

Proprio lì si trovava qualcosa di meraviglioso: il **mosaico nilotico** di Priverno. Era come un tappeto fatto di pietre colorate, con dentro scene fantastiche: animali strani, edifici orientali, personaggi in barca… un piccolo mondo che raccontava un Egitto immaginato dai Romani.

Ma sapete qual è stata la vera sorpresa? Gli studiosi hanno scoperto che, **prima di mettere le tessere**, gli artisti **avevano dipinto lo strato preparatorio!** Sotto le pietre ci sono ancora i **disegni colorati**, fatti a mano con il pennello, per guidare chi poi avrebbe costruito il mosaico. È qualcosa di davvero raro!

E non è finita qui: con una speciale macchina chiamata **VIL**, che fa vedere colori nascosti alla luce normale, è stato trovato tanto **blu egizio** tra le pietre. Questo blu è il **primo colore creato dall’uomo in laboratorio**, migliaia di anni fa!

Tanto tempo fa, un famoso scrittore romano, Plinio il Vecchio, diceva che i mosaici erano “dipinti fatti di pietre”. E guardando questo capolavoro, possiamo dargli proprio ragione!