"Capacità Sonora - Flauto Blu Egizio" La prima opera del trittico di Matteo Peducci si presenta come un flauto scolpito a mano nella pasta di blu egizio. L’artista indaga poeticamente il suono dell’antichità attraverso l’utilizzo di un materiale di innovazione. Peducci trasforma la scultura in un oggetto metaforico capace di risuonare nello spazio espositivo come testimonianza di un dialogo eterno tra la materia e la sua espressione invisibile. Il blu egizio, con la sua storia millenaria, aggiunge profondità simbolica, richiamando civiltà passate e contemporaneamente proiettando verso nuove possibilità espressive.