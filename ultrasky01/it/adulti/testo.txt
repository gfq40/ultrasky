“Blue is Blue” opera di Erica Tamborini si presenta come un’affascinante riflessione sul
dualismo tra presenza e assenza, materia e spirito. La polvere effimera di blu egizio,
sedimentata in un contenitore geometrico si rivela al contempo come residuo di un processo
creativo e preludio ad una forma plastica ancora da svelare. Il blu, secondo Kandinskij, è
“Splendore dell’Anima”, mentre Rudolf Steiner lo interpreta come ponte verso la profondità
spirituale. Tamborini rende tangibile questa doppia essenza del colore attraverso un’opera
che diviene icona ed emblema: una forma parlante, un’affermazione di identità che, attraverso
la fragilità del pigmento, rivela la tensione dell’artista verso ciò che è invisibile e trascendente.
