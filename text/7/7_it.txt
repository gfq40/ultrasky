"Inganno" di Franco Vitelli è un'opera che sfida la percezione e la realtà attraverso intrecci geometrici ispirati ai simboli dell'infinito,  arricchiti dalla presenza del blu egizio. La scultura gioca sapientemente con la vista dello spettatore, rivelando una seconda dimensione percettiva: osservata attraverso un apposito visore VIL, i colori scompaiono lasciando solo linee geometriche. Questa metamorfosi visiva, sottolinea la riflessione di Vitelli sulla natura ingannevole della realtà contemporanea, sospesa tra ciò che vediamo e ciò che crediamo di percepire, creando una dimensione poetica in cui il dubbio diventa essenziale alla comprensione dell’opera.