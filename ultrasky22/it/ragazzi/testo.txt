"Un chilo di argilla tra le mie mani"

"Un chilo di argilla tra le mie mani" è un'opera creata da Erica Tamborini, formata da tanti vasi fatti di argilla. Erica ha usato una tecnica antichissima, una delle prime mai inventate! Pensate: già più di 6.000 anni fa, nel Vicino Oriente, le persone usavano un piccolo disco chiamato *tournette* per creare i loro vasi, facendo girare l’argilla con le mani. Col tempo, hanno poi inventato una ruota che girava più veloce!

Ogni vaso dell’installazione è stato creato con movimenti precisi delle mani. Sembra quasi che le mani dell’artista siano diventate parte del vaso stesso! Su alcuni vasi c’è anche del colore blu, lo stesso che gli antichi Egizi usavano per rappresentare il cielo e la luce. Questo colore ci fa pensare a quando Van Gogh diceva: “Non mi stanco mai di un cielo azzurro”.

Facendo lo stesso gesto tante volte, Erica ha lasciato piccole tracce invisibili su ogni vaso, come se le sue mani avessero raccontato una storia silenziosa. Ogni vaso diventa così un pezzetto di tempo fermato nella terra.

Questa opera speciale, dialoga con il museo archeologico, infatti questi vasi non sono solo oggetti, ma sono come piccole memorie che ci raccontano quanto è bello creare con le mani, proprio come si faceva tanto tempo fa.